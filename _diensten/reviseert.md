---
layout: diensten
status: publish
published: true
title: Taalservice Limburg reviseert
permalink: /diensten/reviseert/
date: '2017-07-16 17:17:52 -0400'
date_gmt: '2017-07-16 17:17:52 -0400'
categories: []
tags: []
comments: []
---
Of ik nu de krant lees, televisie kijk of gewoon door de stad loop; telkens betrap ik mezelf erop dat ik let op opzichtige taalfouten, vooral in zakelijke teksten. Borden van gemeentediensten: ‘Fietspad gestolen’ of ‘Brug afgesloten tot 61 december’, of reclames in supermarkten met type- of spelfouten: ‘afwasborsten voor € 1,99’, ‘aardbijen te koop’ vallen me dan ook altijd meteen op.  

Dit soort fouten zijn natuurlijk jammer en onnodig. Een professionele eerste indruk zorgt namelijk voor een betrouwbaar imago en vooral in commerciële teksten is het erg belangrijk dat de boodschap duidelijk is en professioneel overkomt.

#### Waarom?
* U heeft nieuwe content geschreven voor uw website en u popelt om deze online te zetten. U wilt er echter eerst zeker van zijn dat de tekst helemaal klopt, zodat uw potentiële klanten meteen een goede indruk krijgen van uw bedrijf.
* U bent op zoek naar een baan en heeft al diverse sollicitatiebrieven geschreven. Helaas tot nu toe zonder succes. Eigenlijk zou u best wel wat hulp kunnen gebruiken van iemand om uw brief een keer na te kijken op taalfouten en grammatica en die u enkele tips aan de hand doet, zodat u binnenkort wel voor een gesprek wordt uitgenodigd.
* U wilt een reclamefolder laten drukken en u heeft zelf de tekst geschreven. Voordat u de tekst naar de drukker stuurt, wilt u graag weten of de tekst aansluit bij uw doelgroep, of u de juiste schrijfstijl heeft gekozen en of de tekst goed is ingedeeld.

#### Herkenbaar?
Hierboven staan slechts enkele situaties beschreven waarin een goede en foutloze tekst erg belangrijk is voor uw imago of dat van uw bedrijf. 

Neem contact op met Taalservice Limburg voor een vrijblijvende offerte.
