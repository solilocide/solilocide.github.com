---
layout: blog
title: Laaggeletterdheid is een probleem in Nederland
permalink: /blog/2017/march25/
date: '2017-03-25 01:23:31 -0500'
date_gmt: '2017-03-25 01:23:31 -0500'
---
Nederland telt maar liefst 1,3 miljoen laaggeletterden; mensen die onvoldoende kunnen lezen of schrijven. Deze mensen hebben bijvoorbeeld problemen met het invullen van formulieren, het lezen van bijsluiters of met het omgaan met computers. Of ze durven hun kinderen of kleinkinderen niet voor te lezen. Een behoorlijk struikelblok dus om in het dagelijks leven goed te functioneren.
 
Meer dan 10% van de Nederlandse bevolking is laaggeletterd. Bij mensen met Nederlands als moedertaal is lezen en schrijven vaak het probleem, terwijl bij mensen van allochtone afkomst ook vaak een beperkte woordenschat een grote rol spreekt. 
 
Tot enkele jaren geleden stond laaggeletterdheid in Nederland niet op de kaart als maatschappelijk probleem. Gelukkig zijn er tegenwoordig in Nederland wel veel initiatieven om dit probleem aan te pakken. 
 
Zelf ben ik onlangs gestart als vrijwilliger bij de Stichting Lezen & Schrijven. De stichting organiseert samen met honderden gemeenten en partners scholingsprojecten.

Zo is men in mijn gemeente (Leudal), in diverse bibliocentra gestart met de gratis cursus 'Tel mee met Taal'. Dit zijn cursussen voor iedereen die moeite heeft met lezen of schrijven of bijvoorbeeld na de inburgering wil blijven oefenen. 
 
Prachtige initiatieven allemaal, maar ... het is vaak een probleem om deelnemers voor deze cursussen te vinden. "Hoezo?" zul je misschien denken, "de cursussen zijn gratis en je hebt er enorm veel profijt van". De realiteit is echter anders. Mensen schamen zich er vaak voor dat ze moeite hebben met lezen of schrijven. Ze bedenken allerlei smoezen zoals: "Sorry, ik ben mijn bril vergeten", of "Dat werkbriefje vul ik straks wel even in". 
 
Ken jij iemand die wel wat steun kan gebruiken? Attendeer hen op deze cursussen. Het is nooit te laat om te leren.
 
Als taalprofessional draag ik graag mijn steentje bij om mensen te helpen: priv√©, maar ook zakelijk. Ik kijk bijvoorbeeld je sollicitatiebrief na of geef verbetertips. Of we kijken samen eens even naar je website. Neem gerust een keer vrijblijvend contact met me op om te informeren naar de mogelijkheden.

Frank van der Schuren
Taalprofessional






